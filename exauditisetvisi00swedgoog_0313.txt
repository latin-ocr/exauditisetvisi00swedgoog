JUCUNDA VERTUNTUR IN CORRESPONDENTIA. 307

tualia, videatur supra, n. 73-77, et n. 453-460; et quid
con-respondentia spiritualium cum naturalibuS, n. 87—115.)

486. Omnia jucunda, quae homini, sunt amoris ejus
regnantis, nam homo nihil aliud sentit jucundum quam
quod amat, ita maxime id quod super omnia amat. Sive
dicas amorem regnantem, sive id quod super omnia amat,
idem est. Jucunda illa sunt varia, totidem in genere quot
sunt amores regnantes, proinde quot homines, spiritus et
angeli; nam unius amor regnans non est omnimode simi-
lis alterius. Inde est,·quod nusquam prorsus similis facies
uni sit quae alteri, nam facies est imago cujusvis animi,
et in mundo spirituali est imago cujusvis amoris regnan-
, tis. Jucunda cujusvis in specie etiam sunt infinitae varie-
tatis, nec datur unum alicujus jucundum omnimode simile
aut idem cum altere, tam quae succedunt unum post al-
terum, quam quae simul sunt unum cum altere, unum
idem cum altero non datur. Sed usque haec jucunda in
specie apud unumquemvis se referunt ad unum ejus amo-
rem, qui est amor regnanS, illum enim componunt, et sic
unum cum illo faciunt. Similiter omnia jucunda in genere
se referunt ad unum amorem universaliter regnantem;
in caelo ad amorem in Dominum, et in inferno ad amo-
rem sui.

48¹7. Quaenam et qualia sunt jucunda spiritualia, in
quae vertuntur jucunda naturalia cujusvis post mortem,
non aliunde sciri potest quam ex scientia correspondentia-
rum. Haec docet in genere, quod non aliquid naturale
detur, cui non spirituale correspondet, et quoque docet in
specie quodnam et quale id quod correspondet. Qua·
propter qui in illa scientia est, cognoscere potest ac scire
statum suum post mortem, modo sciat suum amorem, et
qualis ille est in amore universaliter regnante, ad quem
omnes amores se referunt, ut mox supra dictum est. Sed
amorem suum regnantem scire, impossibile est illis qui in
amore sui sunt ; quia amant sua, et mala sua vocant bona,
ac simul falsa, quae favent, et per quae confirmant sua
mala, vocant vera; at usque, si volunt, ex aliis, qui sapi-
entes sunt, possunt scire, quoniam illi vident quae non
ipsi. Sed hoc nec fit apud illos, qui ita inescati sunt
¹¹³amore sui, ut respuant omnem doctrinam sapientium.
Qui autem in amore caelesti sunt, ii recipiunt instructio·

 

